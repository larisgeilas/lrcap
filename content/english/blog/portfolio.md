---
title: "Mano Investavimo apžvalga"
meta_title: "Mano investicinio portfelio apžvalga"
description: "Kur ir kiek aš investavęs. Mano investicinio portfelio apžvalga su tiksliomis pozicijomis."
date: 2025-07-09T11:23:00Z
image: "/images/gallery/balloons.jpg"
slug: "investavimo-apzvalga"
categories: ["Investicijos"]
author: "SaddleBishop"
tags: ["kapitalas", "asmeniniai finansai", "investavimas", "portfelis"]
keywords: ["kapitalo prieaugis", "investavimas", "finansinis augimas", "asmeniniai finansai"]
canonical_url: "https://longride.lt/blog/mano-investiciju-apzvalga"
draft: false
og_title: "Kur ir kiek aš investavęs"
og_description: "Kur ir kiek aš investavęs"
twitter_card: "summary_large_image"
twitter_image: "/images/gallery/balloons.jpg"
---

# Mano investavimas

Grįžau su nauja rubrika mano [portfelyje](/portfolio/) – ***Investicinis Portfelis***. Čia rasite vizualizaciją, kurioje atvaizduotos mano turimos pozicijos.  

{{< stocks date="2025-07-08" >}}

Šiuo metu turiu dvi investicines sąskaitas:  
- **Pasyvios investicijos** – ilgalaikio investavimo sąskaita.  
- **Aktyvios investicijos** – pavienių akcijų ir kriptovaliutų sąskaita, labiau spekuliatyvaus pobūdžio.  

Esu griežtai atskyręs ilgalaikį investavimą nuo pavienių akcijų valdymo.  
Pasyvioje sąskaitoje perku tik ETF fondus. Tuo tarpu aktyviose sąskaitose renkuosi tai, kas man atrodo vertinga, pozicijas perbalansuoju maždaug kartą per metus. Pirkimus čia taip pat darau retai – dažniausiai ne dažniau kaip kartą per tris mėnesius.

---

# Pasyvi sąskaita

Apie ilgalaikį investavimą skaičiau 21-ojo amžiaus leidime Benjamin Graham knygos *The Intelligent Investor*. Joje autorius pabrėžė, kad protingas investuotojas turi atskirti ilgalaikį investavimą nuo spekuliacijos – jeigu nori spekuliuoti, tai daryk su pinigais, kuriuos gali prarasti, atskiroje sąskaitoje. Pasinaudojau šiuo patarimu ir atskyriau savo investicijas.

Šiuo metu pasyvių investicijų sąskaitoje turiu keturias pozicijas. Į ją sudėta 30 tūkst. eurų. Portfelio pasiskirstymas šiandien atrodo taip:

| Investicija | Dalis | Komentaras |
| ----------- | :---: | ---------- |
| VWCE        | ~55%  | Pasaulio akcijų ETF |
| 00B3L1057   | ~40%  | [BlackRock Eur pinigų fondas](https://www.blackrock.com/cash/en-gb/products/229232/blackrock-ics-euro-liquidity-premier-acc-t0-fund) |
| WDEF        | ~3%   | [WisdomTree Europe Defence ETF](https://www.wisdomtree.com/investments/etfs/equity/wdef) |
| 4GLD        | ~7%   | Aukso ETF |

Bandau diversifikuoti. WDEF ir 4GLD įsigyju tik retkarčiais. WDEF yra gana naujas fondas, o lyginant su kitais gynybos sektoriaus ETF, jo mokesčiai yra didesni. Vis dėlto kartais renkantis ne vien tik mokesčiai lemia sprendimą – man imponuoja WisdomTree, todėl pasirinkau būtent šį.  

Žinau, kad auksas daugeliui investuotojų nepatinka, bet man jis padeda sumažinti portfelio svyravimus. Pastebėjau, kad akcijoms krintant, auksas stabilizuoja. Be to, jis veikia kaip likvidi priemonė, užsipirkti VWCE vienetų kai krenta. Aukso dalis portfelyje nesieks daugiau nei 10%.  

Pinigų fondas (00B3L1057) šiuo metu veikia kaip laisvų pinigų saugykla. Kai kurie investuotojai renkasi obligacijas, bet pats neradau patrauklių eurinių obligacijų ETF, todėl pasirinkau paprastesnį pinigų fondą. 2023 ir 2024 metais jis uždirbo 3.3% ir 3.8% grąžos – kiek mažiau nei doleriais denominuotas identiškas fondas. Tačiau jis gerai saugo nuo infliacijos, o atsižvelgiant į tai, kad ECB planuoja vėl mažinti palūkanas, manau kad ši investicija dar keliems metams išliks mano portfelyje. Konkretaus plano su šia investicija neturiu, greičiausiai, panaudosiu tada, kada prireiks.

---

# Spekuliacijos

Paspaudę mygtuką *„Aktyvios investicijos“* mano portfelio lentelėje pamatysite pavienes akcijas ir kriptovaliutas. Viskas atvaizduota eurais, nors didžioji dalis pozicijų įsigyta doleriais, pasirinkau viską atvaizduoti eurais, taigi tas pliusas kurį matau jis yra šiek tiek mažesnis negu realus pliusas doleriais.  

Pastaruoju metu nemažai pirkau doleriais, nes euras sustiprėjo. Daugelis ekonomistų sako, kad doleris ilgai išliks silpnas, bet manau, jog ateityje jis vėl brangs – gal ne dabartinio JAV politinio ciklo metu, bet ilgainiui tikrai. Kol kas nesu apsisprendęs, ką daryti su turimomis akcijomis. Planas – laikyti ilgai ir retkarčiais pasipildyti. Didžioji dalis naujų pinigų vis tiek keliauja į VWCE.  

Šiuo metu svarstau pasipildyti **BRK.B**, nes pastaruoju metu ji atpigo. Warren Buffett pasitraukimas numušė kainą, mano manymu, nepelnytai.  

Mano „spekuliacijos“ nėra visiškai spekuliacijos – renkuosi kompanijas, kurias geriau pažįstu arba su kuriomis turiu tiesioginių darbo sąsajų. Parduoti neplanuoju, naujų neieškau ir nedarau rebalansavimo, o naujas papildymas bus BRK.B, „Google“ ir / arba „Amazon“.  

Esu šiek tiek nepopuliarus – nesipildau nei „Nvidia“, nei „Tesla“. Gal tai klaida, bet jos jau sudaro reikšmingą dalį VWCE, tad nematau prasmės jų turėti papildomai.

---

# Rezultatai

Bendras abiejų sąskaitų portfelio rezultatas šiuo metu yra **€2,989.64 (+8.2%)**.  
Not great, not terrible.  

Iki kito karto!
